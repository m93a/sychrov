
### AAA

1. Ze snů tě vytrhne ptačí zpěv.
   * Od úst ti stoupá pára a nos máš úplně zmrzlý, ale stěnu skalního převisu nad tebou už ohřívají první paprsky vycházejícího slunce.
   * „Čif čif, čaf čaf čaf!“ volá drobný opeřenec v koruně nedalekého stromu. Tušíš, že je to budníček – ne že by na tom nějak záleželo.

>* Pokusit se vzpomenout, co se ti zdálo [2]
>* Rozhlédnout se [3]
>* Vstát [goto AAB]

2. Zavřeš oči a pátráš v paměti. Kde jsi to byl{} ještě před pár vteřinami?
   * Vybaví se ti obraz mohutné řeky hluboko v údolí. Nesčetně kubíků kalné vody valících se rozvodněným korytem. Údolí pod sebou pozoruješ ze skalní vyhlídky tak vysoké, že vypadá jako miniatura z modelové železnice.
   * Smrky tak drobné, že by stačilo kýchnout, aby se zlomily. Rezavé konstrukce pro uchycení nákladních lodí jako kdyby byly upletené z pletivových drátů. Vraky aut na rozpraskaném asfaltu jako hračky, které nějaké nepozorné dítě zapomnělo uklidit.
   * Chladný vítr ti čechrá vlasy. Jsi na světě úplně {sám}, a to ti dodává zvláštní melancholický klid.
   * „Čif čaf! Čaf!“ vytrhne tě budníček už podruhé z dřímoty. Kdyby se tě někdo zeptal, podle čeho se ten pták jmenuje, pravděpodobně bys {přišel} s dobrou teorií. Hřejivé paprsky slunce se ti teď opírají i do celty.

3. Vidíš své skromné tábořiště. Vpravo od místa, kde právě ležíš, podřimuje tvůj poloprázdný batoh. Vlevo od tebe je vyhořelé ohniště. Dostatečně blízko, aby ti večer jeho teplo zpříjemnilo usínání, ale ne tak blízko, aby ti od něj vzplanula celta a všechno oblečení příliš načichlo kouřem. V popelu ohniště, mezi drobnými zbytky ohořelých větviček, leží tvůj zčernalý ešus.

### AAB

1. Vykopeš se z pod celty, a okamžitě se do tebe dá chlad. Rychle, ještě než ti začnou drkotat zuby, se nasoukáš do maskáčů a svetru. Potom boty. Provlékáš tkaničky podle starého známého vzoru: levá, pravá, levá, ... pak uzel, smyčka a nakonec ještě jeden uzel.
   * [if !AAA3] Vedle místa, kde jsi nocoval{}, je vyhořelé ohniště. V něm leží tvůj zčernalý ešus.

>* Uklidit ohniště
>* Sbalit celtu
>* Sbalit ešus
>* Dát se na cestu


### ABA

1. Šlapeš dál, ztracen{ý} v myšlenkách, takže ti trvá nějakou dobu, než si všimneš šumění v dáli před tebou. Možná to vítr šumí v olšině. Ne, už to slyšíš lépe, je to zurčení vody.
   * A skutečně, po pár set metrech se ráz krajiny změní. Místo rovné pěšiny podél klidného potoka je tu najednou bystřina pádící dolů ze svahu. Chvilku se stočí na tamtu stranu, hned zas na tuhle, a pěšina ji kříží tam a zpátky co dvacet metrů.

>* To je příjemná změna! [goto ABB]
>* Po rovině se šlo lépe [goto ABC]

### ABB

1. Potůček zurčí a poskakuje mezi kameny, a tvým botám se z kopce jde skoro samo. Za chvíli se přistihneš, že s vlnkami na hladině držíš krok. Rychlý pohyb tě naplní radostí a energií.
   * Při jednom dlouhém kroku, kde stezka opět kříží vodní tok, omylem skopneš do vody větvičku. Ta, stržená horským proudem, se hned dá do pohybu a je z toho závod!
   * Tři hbité kroky, a máš náskok. Větvička se navíc na chvíli zasekne mezi kameny, jako by jí na výhře ani nezáleželo. Potom se ale hned zas dá do pohybu, a naopak tobě pěšina dá do cesty několik zatáček.
   * Chytneš se rukou za mladý strom a zhoupneš se o něj do zatáčky, abys nemusel{} ani trochu zpomalovat. Pár serpentin přeskočíš, dopad odpružíš koleny, a už zase běžíš dál. Skáčeš z kamene na kámen, ale větvička nasadí nové tempo a začne ti mizet z dohledu.
   * Najednou, dřív než si stihneš uvědomit, co se vlastně stalo, ti větvička zmizí z dohledu úplně, a s ní i potok a cesta před tebou.
   * Reflexivně se chytneš keře vedle cesty ve snaze co nejrychleji zastavit. Spodní část tvého těla, zjevně nepřipravená na tenhle impulzivní manévr, pokražuje dál v cestě. Větev, kterou svíráš v ruce naštěstí drží pevně, ale tvoje podrážky kloužou dál a dál, než doputují na konec cesty a sklouznou do prázdna za ní. Teprve v ten okamžik setrvačnost konečně vzdá svůj tvrdohlavý zápas a celé tvé tělo se nadobro zastaví.
   * Ležíš na boku, natažen{ý} v prachu cesty a nohy ti visí přes okraj skály. Kousek za tvými koženými botami, zhruba ve stejné výšce, vidíš zelené koruny stromů. Zurčící potůček vedle tebe je zakončený působivým vodopádem. Slunce, kterému už ve výhledu nepřekáží stromy, se líně škrábe ke svému vrcholu na jihu.

>* Složit haiku [2]
>* Užívat si sluneční paprsky [3]
>* Vstát [4]

2. [random]
   * zbrklý krok, vrabec \
     se směje v březině nad \
     smrtícím srázem

   * hlubino jasná \
     spěch do tebe rozsypal \
     čajové lístky

3. Jarní slunce se opírá do podrostu a do tvých odhalených holení visících do propasti. Stres z pominulého nebezpečí taje a v pomyslných čůrcích ti stéká z čela. Koruna břízy pod skalou na tebe líně mává svými mladými lístky.

4. Posbíráš se ze země a oprášíš si z oblečení hlínu, která se oprášit nechá. Svetr by potřeboval vyprat, ale s tím raději počkáš, až bude tepleji. Nastydnout je to poslední, co bys teď chtěl{}.
   * [goto ABD]

### ABC

### ABD
1. Přidržuje{} se za kmínek mladého stromu, nahlédneš přes okraj srázu. Cestička dole pokračuje, jako by se nechumelilo.

>* Rozhlédnout se po lepší cestě [2]
>* Prolédnout skálu [3]
>* [if ABD2 & ABD3] To nedává smysl! [4]
>* Pustit se do sestupu [goto ABE]

2. Vpravo od tebe se rozprostírá neprostupný lesík mladých habrů a lísek. Navzájem hustě propletené, zápasí o světlo – tenhle se natahuje vysoko k nebi, tahle se zase naklání daleko nad propast, jen aby měly o trochu víc slunce než jejich sousedi.
   * Po tvé levé straně rozvážně stojí staré vysoké buky. Už se nikam nederou a svým sousedům nechávají notný osobní prostor. V listí mezi nimi se prohrabuje dvojice kosů.
   * Ani na jedné straně se nezdá, že by sráz slevil ze své výšky ani strmosti. Naopak, potok za dlouhé věky zvládl do tvrdého podloží vyrýt alespoň mělké údolí; mimo něj působí skála ještě hůře sestupná.


### ABE

1. S nevyhnutelností, kterou se marně snažíš reinterpretovat jako odhodlání, se postavíš na kraj skály. Tak tedy... dolů... Ale jak?

>* Nejprv se posadit na okraj skály, čelem ke srázu, najít nohama stabilní výběžky. [2]
>* Otočit se zády ke srázu, snížit se do podřepu, opřít se rukama o zemi před sebou a jednu nohu spustit přes okraj. [4]
>* Lehnout si na břicho, vystrčit hlavu přes okraj, a rukama hledat chyty. [3]

3. Už když si leháš, je ti jasné, že tudy cesta nepovede. Ačkoliv by to bylo nesmírně obdivuhodné, hlavou dolů ze skály neslezeš. Možná neslezeš ani _nohama dolů_.
   * Možná spadneš jako balvan, a to bude konec tvého putování – zbytek své existence strávíš právě tam, kam dopadneš. Mezi ostatními balvany na věky věků, o nic víc vědom{ý} než oni, dokud vás eroze společně nerozloží.
   * Leží se ti hezky, pod tebou hlubina, ruce ti visí dolů. Až ti v nich trochu brní z nahromaděné krve.
   * Jak krásné je odkládat nevyhnutelné. Najít se v prostoru mezi. Život tě pořád dostává do nějakých _situací_ a čeká, že se s nimi nějak _vypořádáš_. Ale proč? Hned jak se vypořádáš s touhle situací, určitě nastane nějaká další, neméně zapeklitá.
   * Ne ne, tvoje místo je _mezi_.
   * Zhruba v úrovni tvé hlavy se na špičce břízy třepetají lístky. Následuješ pohledem její kmen do hloubky, z které se k tobě natahuje. Z té výšky se ti motá hlava. Ne nepříjemně, protože víš, že ti teď nic nehrozí. Je to spíš jako kdybys příliš rychle vypil{} sklenici vína, takový vesele šimravý pocit.
   * Kolem paty břízy vidíš několik malých fialových flíčků, asi květy fialek, a nedaleko od nich větší oranžovo-hnědý deštník, pravděpodobně uschlý smrček.
   * Snažíš se zaostřit na detaily, ale nedaří se ti to – jako by se pár metrů nad zemí vznášela mlha, která všechno pod sebou rozmazává. Možná jsi vážně opil{ý} z hloubky.
   * Pít hned takhle po ránu by se nemělo. Postavíš se zpátky na nohy.
